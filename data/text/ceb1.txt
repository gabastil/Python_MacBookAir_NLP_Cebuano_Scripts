Sukad sa akong pagmata, ako nakapangutana ug daghang mga pangutana nga ang uban sayon tubagon sa akong kaugalingon, apan ang uban lisod para huna-hunaon man lang. Sa bata pa ko, wala gayod ako nahibalo kung asa naggikan ang tao, giunsa paghimo ang kalibotan, kinsa ang naghimo niining tanang mga butang nga makita ug dili makita dinhi sa kalibotan nga atong gipuy-an. Ang ako lang nadumdoman samtang nag-eskwela ko sa Elementarya, adunay mga alamat kung giunsa paghimo ang kalibotan, ug nabasa pud nako nga gitudlo sa libro nga siyensya kung asa kita gikan. Sa akong pagsimba kaniadto ako nagsugod ug tuo nga adunay Ginoo nga nagbuhat kanatong tanan ug niining kalibotana, apan dili klaro kanako ang pagsabot nganung anaa man kita manluluwas, ug nganong kinahanglan mang maluwas ang mga tao sa mga sala?Ug nabalaka ako sauna kung gidungog ba sa Ginoo ang akong mga pag-ampo kay pila ka beses ako magpangutana sa akong kaugalingon nganong wala dungga ang akong mga pangamuyo, ug kung gidungog man galing ang uban pero wala ako mahibalo niini. Karon akong ibahin kaninyo ang akong kaagi. Unta dili kamo mangahiubos kung makasulti ako ug mga butang nga lisod dawaton sa inyong mga kaugalingon. ang akong ibahin dinhi mao lamang ang kamatuoran sa akong kinabuhi nga nakaplagan.