Tacloban survivors lakip sa nakampyon

Ni Jun B. Migallen
Thursday, December 26, 2013


MIABOT ngadto sa 13 ka mga entries pinangulohan sa Tacloban Survivors ang miguwang kampyon sa bag-o lang gipahigayon nga 4-cock derby sa Grand Tejero Cockpit Arena, dakbayan sa Sugbo.

Ang mga nakampyon mao ang entries sa .45 execom game farm, Ai-e and Tonio, Cbd Knight, CBDH 4-cock April 26, Emel Padaot, Enjo ni Olan Sameon, IJ Spider Sudlon, R.R.R. Joe, Rasec ni Cesar Lugay, Tacloban Survivor ni Danny Pedrosa, Tiririt sa Ibon Dec. 30 ug Young Warriors ni Joe Apin.

Ang maong derby nga nagtangag og P500,000 ug kapin nga premyo ang gipahigayon niadtong Disyembre 18, 19 ug 21.

Subay niini, mapasalamaton ang promoter nga si Abio Monsanto sa tanang mga misalmot sa maong derby.

“Akong pasalamatan ang tanan gyud nga miapil sa atong derby. Hopefully naa gihapon sila sa umaabot pa unta natong mga promotions,” padayag ni Monsanto.

  
Gipatik sa mantalaang SuperBalita Cebu Desiembre 27, 2013.

