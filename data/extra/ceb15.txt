Negosyante giluba, patay

Ni Guam P. Logroño
Thursday, December 26, 2013

NEGOSYANTE og sa­ging naamong sa P500, giluba-patay sa silingan human wala mopahulam hinungdan nga nahitabo ang krimen duha ka adlaw ang milabay sa Barangay Guim­bawian, lung­sod sa Pinamungahan niadtong Disyembre 23.

Si Elena Generalao, 53, biyuda ug negosyante, namatay human na­­tusaktusak sa sa­mad d­inunggaban sa nagkada­iyang parte sa la­was.

Nilayas ang silingan nga si Rodevil Magdalino, 28, minyo ug negosyante sab og saging, kinsa hangtod karon wala pa madakpi sa kapulisan dala ang P10 mil nga halin sa biktima.

Si PO1 Marvin Tun­dag, desk officer sa Pinamungahan Police nga nahinabi sa dySS Super Radyo ug Sun.Star Superbalita, nagkanayon nga namatay niadtong Dominggo sa gabii ang biktima.

Ang biktima nitumod kinig mga saging sa merkado publiko sa Minglanilla niadtong
Biyernes sa buntag, uban niini ang mga silingan lakip ang suspetsado.

Human nahalinan, ang biktima nipauli sa pagka Dominggo sa gabii uban sa iyang 14-anyos nga anak babaye ug naglakaw sila sa ngitngit nilang dalan paingon sa ilang panimalay.

Apan kalit silang gibato sa wala mail­hing tawo hinungdan nga nanagan ang inahan og anak, pero gigukod sila sa usa ka lalaki nga gikan sa ngitngit nagdalag kutsilyo.

Naapasan sila pero ang iyahang ianahan ma­oy gihansakan sa kutsulyo, hinungdan nga nahitabo ang nilayugay sa duha samtang, ang 14 anyos nga nagdalag flash light nakaila sa suspek dihang giiwagan ang nawong niini.

Ang biktima ug ang anak nangayo panabang sa mga silingan, swerte kay naabot ang duha niini ka anak lalaki nga minor de edad, gitirador nila ang suspek nga nagdunggab sa iyang mama.

Natagak ang wig niini hinungdan nga nisamot nga ilahang nailhan pero nakadagan nakuha ang P10 mil nga halin sa mga saging.

“Ingon ang kabanay nga katong halin dili gyud sa biktima tanan dunay mga saging sa ilang silingan nga gipadala sab ato, kadtong suspek posibli nasuko daw kay wala mahulmag P500 sa niadtong miaging simana,” dugang ni PO1 Tundag.

Gipadayag niini nga ang mga bata sa biktima gikuha na sa kamaguwangang anak, diin wala makatuo sa gihimo sa suspek, kinsa wala na igkita sa ilang lugar.

Gipatik sa mantalaang SuperBalita Cebu Desiembre 27, 2013.